• transmisja jest inicjowana przez odbiornik, który wysyła znak NAK w odstępach co 10
sekund przez okres jednej minuty. W tym czasie nadajnik musi rozpocząć przesyłanie
pierwszego bloku danych,
•
    • transferowany plik dzieli się na bloki o długości 128 bajtów,
    • bloki, na które podzielony został plik, transmituje się kolejno jeden za drugim po otrzymaniu
      potwierdzenia poprawności przesłania poprzedniego bloku,
• każdy przesyłany blok zaopatrywany jest w nagłówek składający się ze znaku SOH, numeru
bloku (1 bajt) oraz dopełnienia tego bloku do 255 ( 255 – numer bloku),
• po przesłaniu nagłówka dokonywane jest przesłanie bloku danych, a następnie sumy
kontrolnej (checksum) definiowanej jako suma algebraiczna poszczególnych bajtów danych
bez przeniesienia (w wersji podstawowej protokołu),
• w trakcie odbierania bloku odbiornik wylicza sumę kontrolną, a następnie porównuje ją z
sumą obliczoną przez nadajnik. Jeżeli obie sumy kontrolne zgadzają się, odbiornik wysyła
potwierdzenie znakiem ACK, co dla nadajnika jest sygnałem do przesłania następnego bloku
danych. W przypadku, gdy sumy kontrolne wyliczone przez odbiornik i nadajnik są różne,
odbiornik wysyła znak NAK i nadajnik ponawia transmisję błędnie przesłanego bloku
danych,
• po przesłaniu ostatniego bajtu danych nadajnik wysyła znak EOT i ewentualnie ponawia
wysyłanie EOT do otrzymania potwierdzenia znakiem ACK ze strony odbiornika